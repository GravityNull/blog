---
date: 2021-01-26 12:26:40
layout: post
title: வெற்றிநடை போடும் அரசியல் விளம்பரங்கள்!
subtitle: நவீனமயமாக்கப்பட்ட டிஜிட்டல் உலகில் அரசியல் விளம்பரங்கள் ஒரு புதிய பரிமாணத்தை எட்டி உள்ளது.  
description: நவீனமயமாக்கப்பட்ட டிஜிட்டல் உலகில் அரசியல் விளம்பரங்கள் ஒரு புதிய பரிமாணத்தை எட்டி உள்ளது. 
image: https://i.ibb.co/yFLVCVL/Pics-Art-01-26-02-26-47.jpg
optimized_image: https://i.ibb.co/yFLVCVL/Pics-Art-01-26-02-26-47.jpg
category: social
tags:
  - poltics
  - election
  - eps
author: roobank1
---

உலகம் முழுவதும் கட்சிகள் தொடங்கிய காலத்திலிருந்து ஆட்சியை பிடிப்பதற்காக பிரச்சார கூட்டத்தில் கடந்த கால ஆட்சியின் நன்மை தீமைகளை, உண்மை பொய்களை கூறி மக்களிடம் விளம்பரங்களை பிரசுரிப்பது வழக்கமான செயல்முறையே. அதுவே நவீனமயமாக்கப்பட்ட டிஜிட்டல் உலகில் விளம்பரங்கள் ஒரு புதிய பரிமாணத்தை எட்டி உள்ளது.  
  
இதன் நீட்சியாக சமீப நாட்களுக்கு முன்னர் அரசு விளம்பரம் ஆபாச இணையத்தளத்தில் காண்பிக்க பட்ட விவகாரத்தில் ஒரு சில விஷயங்களின் ஒரு பகுதியை காண்போம். பொதுவாக அரசோ தனியரோ தாங்கள் பரப்புரை செய்ய நினைக்கும் விளம்பரங்களை தனி தனியாக இணையதளங்களை அணுகி விளம்பரம் செய்ய மாட்டார்கள், அது இயலாத காரியமும் கூட. உதாரணமாக இந்த ஆபாச தலத்தில் நேற்று (22.01.2021) காண்பிக்க பட்ட விளம்பரத்தின் Publisher யார் என்று காண GravityNull முயன்றது, அப்போது விளம்பரம் செய்யப்பட்ட வீடியோ **(http://cdn.cloudfrale.com/SSP/ 60002cfb7d9b4139575966/60002cfb7d9b4139575966-240.mp4)** என்ற CDNயில் இருந்து **https://safebrowsdv.com/afu.php** என்ற தளத்தின் வழியாக redirect செய்யப்பட்டு வருவதை அறிய முடிந்தது...  
  
இந்த தளங்களை பராமரித்து வருவது **https://www.clickadu.com/** என்ற நிறுவனம். இந்த தளம் ஒரு சிறிய தனியார் நிறுவனம், இதில் **$100** மட்டும் செலவு செய்து பதிவு செய்தால் யார் வேண்டும் என்றாலும் விளம்பரங்களை பரப்புரை செய்யலாம். இங்கு அரசு விளம்பரம் காண்பிக்கப்பட்ட ஒரு ஆபாச தளம் மட்டும் அல்லாமல், பல காணொளி காட்சி தளங்களில் இந்த விளம்பரம் நேற்று முழுவதும் காண்பிக்கப்பட்டது. நாகரீகம் கருதி அவற்றை இங்கு பதிவிடவில்லை. இவை அனைத்துமே **https://www.clickadu.com/** வழியாகவே விளம்பரம் செய்யப்பட்டதை அறிய முடிந்தது.  
  
ஐரோப்பாவின் Prague நகரத்தை தலைமையாக இயங்கிவரும் ClickAdu போன்ற ஒரு தளத்திற்கு தமிழக அரசு விளம்பரங்களை தருமா என்ற கேள்வியும், அல்லது வேறு யாரேனும் இதை அரசுக்கு அவப்பெயர் ஏற்படுத்த தந்து இருக்க கூடுமோ என்ற மற்றோரு கேள்வியும் இங்கு எழுகிறது. இது தொடர்பாக விளம்பரதாரரின் விவரங்கள் கேட்டு GravityNull தரப்பில் இருந்து அந்த நிறுவனத்துக்கு செய்தியும் அனுப்பப்பட்டு உள்ளது...  
  
4 நாட்களுக்கு பின்னர் clickadu support team'யிடமிருந்து பதில் செய்தி வந்தது, அதில் அவர்கள் இணையதள விதிமுறைகள் படி விளம்பரதாரரின் பெயரை கூற மறுத்துவிட்டனர், ஆனால் இது அரசு அல்லாத ஒரு தனி நபர் தான் காரணம் என அவர்களின் பதில் வழியாக அறிய முடிந்தது.  

![Clickadu's reply to GravityNull](https://i.ibb.co/wdxjF2m/Pics-Art-01-26-12-19-06.jpg)

  
  
இங்கு நாங்கள் கூற வரும் விடயம் ஒன்று தான், இன்று ஆளும் கட்சிக்கு எதிராக இந்த விளம்பரங்களை எதிர்கட்சி IT wing' கள் பயன்படுத்தி வருகின்றனர், வெறும் $100 இருந்தால் நாளை எதிர் கட்சியின் ஒன்றிணைவோம் வா.. கூட அதே இணைய தளத்தில் வரலாம்... ஏன் வேறு எந்த கட்சியின் விளம்பரங்களை கூட வர வைக்கலாம்...  
  
பொதுவாக Google வழியாக இணையத்தளங்கள் மற்றும் Youtubeல் கொடுக்கப்படும் விளம்பரங்கள் தான் பெருவாரியான அரசு விளம்பரங்களின் விருப்பமாக உள்ளது, அதற்க்கு அடுத்து Facebook தளம் உள்ளது. **[https://transparencyreport.google.com/political-ads](https://transparencyreport.google.com/political-ads/region/IN)** இந்த தரவுகளை வைத்தது பார்க்கையில்... தேசிய கட்சியான பாஜக முதலிலும் காங்கிரஸ் மூன்றாம் இடத்திலும் மற்றும் தேசிய கட்சிக்கு நிகராக திமுக இரண்டாம் இடத்திலும் விளம்பரங்களுக்காக செலவு உள்ளது...  
  

1.

Bharatiya Janata Party

₹155,353,250

2.

Dravida Munnetra Kazhagam

₹57,345,000

3.

Indian National Congress

₹29,312,000

  
  
அனால் இவற்றில் அதிமுக பெயர் இடம்பெறவில்லை, ஏன் என்று தேடியபோது.. 2019ஆம் ஆண்டு வரை **EYWA MEDIA INNOVATIONS PRIVATE LTD** தனியார் விளம்பரதாரரின் மூலமாக **₹1,688,000** அதிமுக செலவு செய்த தரவு மட்டும் உள்ளது.. அனால் 2019ற்கு பிறகு அவர்களின் விளம்பரம் சார்ந்த தரவு கிடைக்க வில்லை, எனவே இவர்கள் மற்றொரு தனியாரின் மூலமாகவோ அல்லது அரசின் நேரடி பெயரில் இந்த விளைம்பரங்களை நிகழ்த்தி இருப்பதால் இதில் இடம் பெறாமல் இருக்க கூடும்...)  
இதனை உறுதி படுத்தும் விதமாக Facebook தளத்தில் "வெற்றிநடை போடும் தமிழகம்" என்ற பெயரில் ஒரு பக்கம் உதவியது, அதை தொலாவி பார்க்கையில் அது தமிழக அரசின் பெயரில் இயங்குவதை காண முடிந்தது...  
  

![ADMK FB Ads](https://i.ibb.co/JdVfz7H/IMG-20210126-151644.jpg)

  
  
இவ்வாறு மறு வைத்தும் வைக்காமலும் பல பக்கங்கள் உலவுகின்றன...  
  
இவ்வாறு பல லட்சங்கள் கோடிகள் செலவு செய்து மக்களிடம் கொண்டு போய் சேர்ப்பதில் உள்ள பலன்கள் என்ன, இது அரசியல் முடிவை மாற்றி தீர்மானிக்கும் அளவு வல்லமை படைத்ததா என பல உதாரணங்கள் கொண்டு அடுத்த பதிவில் காணலாம்...  
  
( இது ஒரு முடிவற்ற பதிவு, இதை வாசிப்பவர்கள் இதை ஒரு ஆரோகியமான விவாதமாக சமூகத்தில் கொண்டுசேர்க்க வேண்டும் என்ற காரணத்திற்காகவே எழுதப்பட்டது.. இதில் கூறிய அனைத்திற்கும் ஒரு அல்லது பல ஆதார தொகுப்புக்கொண்டு தவறு என்று நிரூபிக்கும் நிலையில் எவ்வித தாமதமும் இன்றி இந்த பதிவை திருத்தம் அல்லது நீக்கம் செய்ய கடமைப்பட்டு உள்ளோம்... )  
~  
**[Fb.com/GravityNull](https://fb.com/gravitynull/)**
